<p style="text-align: justify;">Сом звича́йний, або європе́йський (Silurus glanis) &mdash; риба з роду сом (Silurus) ряду сомоподібних (Siluriformes). Прісноводна донна річкова риба, що живе на глибоких ділянках річок, глибоких протоках і старицях, в озерах і водосховищах, також у солонуватих водах лиманів. Найбільша прісноводна риба в Європі. Цінна промислова риба.</p>
<h2 style="text-align: center;"><span id="Зовнішні_ознаки" class="mw-headline">Зовнішні ознаки</span></h2>
<p>&nbsp; &nbsp;За зовнішніми ознаками сома легко відрізнити від усіх інших риб. У нього величезна тупа голова, велика паща зі &laquo;щіткою&raquo; &mdash; кількома рядами дрібних загнутих всередину зубів. Сом має двоє вусів на верхній щелепі і чотири вусики &mdash; на нижній. Вуса є своєрідними щупальцями, за допомогою яких сом відшукує їжу навіть у темряві. Очі в сома дуже маленькі. Сом має довгий анальний плавець, що переходить у довгий хвостовий плавець. Жировий плавець відсутній, непарні плавці не мають шипів. Тіло зверху темне, черево світле. Сом має колір, відповідний типу ґрунту, на якому він мешкає: наприклад, &laquo;піщані&raquo; соми &mdash; світліші, &laquo;кам'яні&raquo; &mdash; темніші. Іноді трапляються соми-альбіноси.</p>
<p>Тіло голе, без луски, покрите шаром слизу.</p>
<p>&nbsp;</p>
<p>&nbsp;<img src="images/som1.jpg" alt="som1" width="303" height="201" />&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; <img src="images/som2.jpg" alt="som2" width="267" height="201" /></p>
<p>&nbsp;</p>
<p>&nbsp; &nbsp;Сом звичайний &mdash; не тільки найбільший за розміром у роді сом, а й одна з найбільших прісноводних риб на планеті та найбільша прісноводна риба в Україні. Довжина тіла сомів може сягати 5 м, вага &mdash; 100 кг у віці 80&ndash;100 років. Останніми роками соми більші за 100 кг не виловлюються. Причиною цьому є значний промисловий пресинг і браконьєрство. Існує чимало інформації про гігантських сомів, що сягають 250&ndash;300 кг, але документальних підтверджень існування таких сомів немає.</p>
<p>&nbsp;</p>
<h2 style="text-align: center;"><span id="Природний_ареал" class="mw-headline">Природний ареал</span></h2>
<p>&nbsp; &nbsp; Поширений у Європі на схід від Рейну в Південній та Східній Європі, у басейнах Балтійського, Чорного, Каспійського і Аральського морів, Ладозького та Онезького озер. Мешканець прісних вод, проте може виходити на нагул у солону воду морів. Надає перевагу теплій воді; чим північніше, тим соми трапляються в меншій кількості і меншого розміру. Ареал на півночі обмежений Ленінградською областю та півднем Фінляндії, де соми рідко досягають ваги 10 кг.</p>
<p>В Україні живе в басейнах всіх річок. Найчисельніший у пониззі Дунаю, Дністрі, у басейні Дніпра. У західних районах нечисельний, трапляється в гірських течіях до висоти 400 м. Також трапляється в окремих ділянках Чорного моря, зокрема був помічений біля острова Зміїний.</p>
<p>&nbsp;</p>
<h2 style="text-align: center;"><span id="Спосіб_життя" class="mw-headline">Спосіб життя</span></h2>
<p><span class="mw-headline">&nbsp; &nbsp;Зазвичай все життя проводить в одній ямі, якщо тільки надзвичайні обставини не змусять його шукати інше місце (як, наприклад, пошуки їжі, нерестові та зимувальні міграції). Сом веде одиночний спосіб життя, лише деяке скупчення можна спостерігати в зимувальних ямах (іноді по кілька десятків, а то й сотень особин) або у масивних укриттях (повалені дерева, затоплені судна тощо). </span></p>
<p><span class="mw-headline">Перші 2&ndash;3 роки молоді соми також воліють триматися зграями, зазвичай спостерігається це в багатих кормом місцях. Соми ведуть переважно нічний спосіб життя. У спекотні дні можуть виходити до поверхні води. Вони дуже чутливі до холоду. Соменята &mdash; рухливіші й часто активні вдень. Вночі у пошуках корму соми виходять на мілководдя до берегів. Сом не любить каламутну воду і тому в дощову погоду, коли в річку надходить каламутна вода, він прагне піти з ями до поверхні. Присутність сомів у водоймі іноді можна виявити за поодинокими голосними сплесками протягом ночі.</span></p>